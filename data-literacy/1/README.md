# Data Literacy Quiz 1 : Chart

มาทดสอบกันว่า เราสามารถทำความเข้าใจข้อมูลได้ดีแค่ไหน ?

ในแบบทดสอบซีรีส์นี้ จะชวนทุกคนมาวัดความสามารถในการสรุป อ่าน และเลือกใช้กราฟ ซึ่งเป็นหนึ่งในทักษะนึงของ Data Literacy ซึ่ง Data Literacy เป็นสิ่งที่ถูกให้ความสำคัญมากขึ้นในปัจจุบัน เนื่องจากข้อมูลอยู่รอบตัวเราไม่ว่าจะเป็นข่าวสารที่รายงานตัวเลขทางสถิติ รวมถึงงานในออฟฟิศ ที่ต้องสื่อสารกันบนพื้นฐานของข้อมูลกันตลอดเวลา ดังนั้นการทำแบบทดสอบนี้จะช่วยให้เรารู้จักทักษะด้านนี้ในตัวเองมากยิ่งขึ้น และได้แนวทางที่จะสามารถพัฒนาทักษะนี้ต่อไปได้ ในครั้งนี้จะเน้นเนื้อหา Data Visualization กัน !

> สำหรับใครที่ไม่คุ้นเคยกับการอ่านกราฟเหล่านี้เลย เรามีเว็บไซต์ https://datavizproject.com/ ซึ่งเป็นเว็บไซต์ที่พยายามส่งเสริม การเลือกใช้กราฟให้ถูกต้องผ่านการจัดกลุ่มกราฟ และแสดงตัวอย่างของข้อมูลให้ดู หากไม่แน่ใจว่าข้อมูลนี้เหมาะแก่การจะใช้กราฟนี้หรือไม่ ลองเข้าไปดูที่เว็บไซต์นี้ดูนะ 

### Q1
ผลสำรวจพบว่า 45% ของคนที่ดู Netflix ชอบดูผ่านอุปกรณ์แทปเล็ตมากกว่าอุปกรณ์อื่น ๆ นักวิเคราะห์คนหนึ่งจึงเขียนรายงานสรุปว่า 

“ผู้ชมส่วนใหญ่ชอบดู Netlix ผ่านอุปกรณ์แทปเล็ตมากกว่าอุปกรณ์อื่น ๆ” ถูกต้องหรือไม่ ?

- [ ] ถูกต้อง
- [ ] ไม่ถูกต้อง

> [Answer](/data-literacy/1/1.txt)

### Q2
HR สังเกตว่าพนักงานมีความเหนื่อยล้าเพราะช่วงเวลาการทำงานที่ยาวนาน ดังนั้นเขาต้องการจัดสรรเวลาการทำงานใหม่เลยสร้างกราฟเพื่อดู
ช่วงความถี่ของเวลาที่พนักงานใช้ในการทำงานในแต่ละวัน (มีจำนวนพนักงานกี่คนที่ทำงานในช่วงเวลาต่าง ๆ)

HR คนนี้ควรสร้างกราฟแบบใด เพื่อให้หา Insight ได้อย่างเหมาะสม ? ระหว่าง

- [ ] Pie Chart
- [ ] Scatter Plot
- [ ] Bar Chart 
- [ ] Histogram 

> [Answer](/data-literacy/1/2.txt)

### Q3
ถ้าคุณเป็นนักข่าวที่ต้องการนำเสนออัตราการว่างงานในช่วง 10 ปีที่ผ่านมา

กราฟประเภทใดที่เหมาะสมที่สุดในการแสดงอัตราการว่างงานประจำปีในช่วงทศวรรษที่ผ่านมา ? (แสดงแนวโน้มและรูปแบบ)

- [ ] Pie Chart
- [ ] Line Chart 
- [ ] Histogram 
- [ ] Scatter Plot

> [Answer](/data-literacy/1/3.txt)

### Q4
สำนักงานการศึกษาต้องการเห็นความสัมพันธ์ระหว่างระดับการศึกษาและรายได้เฉลี่ย โดยข้อมูลต้องแสดงว่ารายได้เปลี่ยนแปลงตามระดับการศึกษาอย่างไร

กราฟใดที่เหมาะสมที่สุดในการแสดงความสัมพันธ์ระหว่างระดับการศึกษาและรายได้ ?

- [ ] Pie Chart
- [ ] Line Chart 
- [ ] Histogram 
- [ ] Scatter Plot

> [Answer](/data-literacy/1/4.txt)

### Q5
สำนักข่าวต้องการรายงาน "งบประมาณการศึกษาเพิ่มขึ้นในทุกภูมิภาค" 

กราฟในข้อใดที่สอดคล้องกับการรายงานหัวข้อข่าวนี้มากที่สุด ?

- [ ] Bar Chart แสดงงบประมาณการศึกษาในแต่ละภูมิภาคในปีปัจจุบัน
- [ ] Line Chart แสดงแนวโน้มงบประมาณการศึกษาในระดับประเทศ
- [ ] Pie Chart แสดงสัดส่วนงบประมาณการศึกษาในแต่ละภูมิภาคในปีปัจจุบัน 
- [ ] Area Chart แสดงการเปลี่ยนแปลงงบประมาณการศึกษารายเดือนในแต่ละภูมิภาค

> [Answer](/data-literacy/1/5.txt)

### Q6
![Q6_chart](/data-literacy/1/q6_chart.png)
จากภาพเราควรตั้งชื่อกราฟนี้ว่าอย่างไรดี ?

- [ ] การบริโภคน้ำตาลเพิ่มขึ้นเป็นเส้นตรง
- [ ] การบริโภคน้ำตาลของคนหนุ่มสาวมีแนวโน้มเพิ่มขึ้นอย่างต่อเนื่อง
- [ ] การบริโภคน้ำตาลเพิ่มขึ้นปีละ 10% (หมายเหตุ: สมมุติใช้ค่าฐานเริ่มต้นที่ 25 กิโลกรัม/ปีในปี 2019)
- [ ] การบริโภคน้ำตาลต่อคนเพิ่มขึ้น 20% ในช่วง 5 ปีที่ผ่านมา

> [Answer](/data-literacy/1/6.txt)

### Q7
![Q7_chart](/data-literacy/1/q7_chart.png)
หัวหน้าอยากเห็นการเปรียบเทียบรายได้จากการขายของและจำนวนลูกค้าในแต่ละเดือน 

Data Analyst จึงพล็อตกราฟผสม (Combo Chart) ให้กราฟแท่งแทนจำนวนลูกค้า และกราฟเส้นแทนรายได้ ที่ดูเหมือนว่าจะตรงตามความต้องการของหัวหน้า แต่ Data Analyst คนนี้กลับคิดว่ามีอะไรแปลก ๆ สาเหตุที่กราฟนี้มีปัญหา คิดว่าเป็นเพราะอะไร ?

- [ ] การแสดงข้อมูลที่มีหน่วยต่างกันบนแกน Y ร่วมกัน เป็นสิ่งที่ไม่ควรทำให้เกิดขึ้น
- [ ] การใช้กราฟผสมนี้สามารถสร้างความสับสน เนื่องจากกราฟเส้นแสดงรายได้มักถูกเข้าใจผิดว่ามีความสัมพันธ์กับจำนวนลูกค้า
- [ ] ในบางช่วงกราฟแท่งบดบังกราฟเส้น ทำให้เห็นแนวโน้มรายได้ไม่ชัด
- [ ] ควรทำให้กราฟแท่งเป็นกราฟเส้น เนื่องจากจะได้สื่อความตรงกันคือการแสดงแนวโน้มการเติบโต มากกว่าการเปรียบเทียบการเติบโต

> [Answer](/data-literacy/1/7.txt)

### Q8
![Q8_chart](/data-literacy/1/q8_chart.png)
นักการตลาดคนหนึ่งใช้ Pie Chart แสดงสัดส่วนของยอดขายทั้งหมดที่มาจากช่องทางการโฆษณาต่าง ๆ (ออนไลน์, ทีวี, สิ่งพิมพ์) ในปีที่ผ่านมาตามแผนภาพนี้เพื่อต้องการปรับปรุงช่องทางการโฆษณา นักการตลาดใช้ควรสื่อสารกับทีมงานด้วยข้อความใดจึงจะถูกต้อง ?

- [ ] การโฆษณาทางสิ่งพิมพ์มีส่วนร่วมทำยอดขายน้อยที่สุด
- [ ] การโฆษณาทางสิ่งพิมพ์และทีวีมีส่วนร่วมทำยอดขายมากที่สุด
- [ ] การโฆษณาทางสิ่งพิมพ์และทีวีมีส่วนร่วมทำยอดขายเท่ากัน

> [Answer](/data-literacy/1/8.txt)

### Q9
![Q9_chart](/data-literacy/1/q9_chart.png)
> ขอบคุณภาพจาก [spurious correlation](https://tylervigen.com/spurious/correlation/5920_per-capita-consumption-of-margarine_correlates-with_the-divorce-rate-in-maine)

กราฟแสดงความสัมพันธ์ระหว่างการบริโภคมาการีนต่อหัวประชากรกับอัตราการหย่าร้างในรัฐเมนตั้งแต่ปี 2000 ถึง 2009 สิ่งที่ผิดปกติของกราฟนี้คืออะไร ? (มีคำตอบที่ถูกมากกว่าหนึ่งข้อ)

- [ ] แกน Y ไม่เริ่มต้นที่ 0
- [ ] ขาดความเป็นเหตุและผล ไม่มีการเชื่อมโยงโดยตรงระหว่างตัวแปร (Lack of Causal Connection)
- [ ] ตัวแปรสังเกตไม่เป็นอิสระต่อกัน (Observations Not Independent)
- [ ] ค่าสหสัมพันธ์ (Correlation) มีความสัมพันธ์ในทิศทางเดียวกันที่เข้มข้นเกินไป 

> [Answer](/data-literacy/1/9.txt)

### Q10
![Q10_chart](/data-literacy/1/q10_chart.png)
สถาบันกวดวิชาแห่งหนึ่ง โพสต์กราฟแสดงจำนวนนักเรียนที่จบการศึกษาจากสถาบันนี้ สอบติดมหาวิทยาลัยในช่วงปี 2550-2563 เพื่อสื่อถึงผลงานที่นักเรียนสอบติดเพิ่มจำนวนขึ้นในทุก ๆ ปี แต่กราฟนี้ทำให้คนเข้าใจผิดได้ สิ่งที่ผิดปกติอย่างร้ายแรงในกราฟนี้คืออะไร ?

- [ ] จำนวนนักเรียนที่สอบติดไม่ได้เพิ่มขึ้นทุกปี เช่น ในปี 2555 และ ปี 2561 มีนักเรียนสอบที่สอบติดลดลงจากปีก่อนหน้า
- [ ] ควรใช้กราฟ Scatter Plot แทน จะสามารถสื่อถึงความสัมพันธ์ของปีสอบและจำนวนนักเรียนที่สอบติดได้มากกว่า
- [ ] ช่วงเวลาในกราฟสั้นเกินไปที่สรุปความได้ว่าสถาบันกวดวิชามีผลงานที่นักเรียนสอบติดเพิ่มจำนวนขึ้นในทุก ๆ ปี
- [ ] กราฟบอกเป็นนัยถึงจำนวนนักเรียนที่สอบติดเพิ่มขึ้นอย่างมากทั้งที่จริง ๆ แล้วการเปลี่ยนแปลงมีเพียงเล็กน้อย

> [Answer](/data-literacy/1/10.txt)

### Q11
![Q11_chart](/data-literacy/1/q11_chart.png)
ผู้จัดการของร้านค้าแห่งหนึ่งประเทศออสเตรเลีย ได้ทำการเปรียบเทียบยอดขายรายเดือนประจำปี 2023 จากกราฟนี้สามารถสรุปได้อย่างไร ?

- [ ] ยอดขายเพิ่มขึ้นอย่างต่อเนื่องทุกเดือนตลอดทั้งปี
- [ ] ยอดขายสูงสุดในช่วงฤดูหนาว
- [ ] ยอดขายสูงสุดในช่วงเทศกาลปีใหม่ในเดือนมกราคมและธันวาคม
- [ ] ยอดขายต่ำอย่างสม่ำเสมอในทุกเดือน

> [Answer](/data-literacy/1/11.txt)

### Q12
![Q12_chart](/data-literacy/1/q12_chart.png)
โรงงานแห่งหนึ่ง สำรวจสัดส่วนพื้นที่ให้จอดรถทั้ง 8 โซน เพื่อเปรียบเทียบพื้นที่จอดรถมากที่สุดไปยังน้อยที่สุด เพื่อวางแผนจัดสรรพื้นที่ให้บริการกับพนักงานและแขกที่เข้าเยี่ยมชม ทีมจึงจัดทำรายงานโดยใช้ Pie Chart ท่านคิดว่าปัญหาของกราฟนี้คืออะไร ? (มีคำตอบที่ถูกมากกว่าหนึ่งข้อ)

- [ ] สัดส่วนทั้งหมดรวมกันเกิน 100% ซึ่งอาจจะเป็นข้อผิดพลาดในการจัดการข้อมูล
- [ ] ไม่เหมาะสำหรับการแสดงข้อมูลที่มีหลายหมวดหมู่ มากกว่า 7 ขึ้นไป
- [ ] ไม่เหมาะสำหรับการแสดงข้อมูลที่มีสัดส่วนใกล้เคียงกัน
- [ ] ควรใช้การไล่สเกลสี (Diverging Palettes) จะเหมาะสมกว่า

> [Answer](/data-literacy/1/12.txt)
